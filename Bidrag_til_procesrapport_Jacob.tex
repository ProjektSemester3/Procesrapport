\subsection{Scrum}
\subsubsection{Konflikter med ASE-model}
Allerede inden projektets start havde gruppen lagt sig fast på at arbejde med scrum og tilegnet sig de grundlæggende principper for denne udviklingsmetode.
Der blev fra skolens side lagt op til at anvende scrum jf. "Vejledning til udviklingsprocessen for semesterprojekt 3 v. 1.3". Dog blev der 3 uger inde
i projektforløbet lagt en fornyet version op af denne vejledning, som ændrede rammerne for fleksibiliteten af udviklingsprocessen. Gruppens opfattelse af 
scrum-forløbet skulle derfor op til revision, da scrum i den fornyede vejledning blev påkrævet at følge ASE modellens vandfaldsstruktur. Gruppens opfattelse
af scrum var en udviklingsmetode med meget frie rammer, hvor hvert sprint var en videreudvikling af prototypen med dokumentation og implementering som 
parallelt løbende opgaver. I stedet for dette skulle der følges en struktur, hvor ASE-modellens faser blev færdiggjort kronologisk. Specielt de påkrævede reviews
gjorde det svært at følge scrum, da der skulle tages mange forholdsregler for at kunne nå deadlines for disse reviews.
 
\paragraph{Roller}
Product owner-rollen blev uddelegeret på hele gruppen, og alle var ansvarlige for oprettelse af issues på backloggen. Der var i starten af forløbet en vis
usikkerhed om hvem, der skulle overtage denne rolle, da det medlem, som påtog sig denne, i princippet ikke samtidig kunne være en del af udviklingsholdet.
Det blev af vejleder foreslået, at rollen kunne gå på tur for hvert sprint, men dette, gruppens størrelse og arbejdsfordelingen taget i betragtning, kunne
ikke lade sig gøre, da det ville medføre, at pågældende medlem ikke kunne tage del i arbejdsprocessen. Eftersom der var et praktisk behov for, at hvert medlem
kunne bidrage sit til, at sprintet blev gennemført, blev det besluttet, at gruppen som helhed påtog sig ansvaret som dels product owner og udviklingshold.
I løbet af og efter sprint 5 kom gruppen dog frem til den konklusion, at det kunne have været en fordel med en enkelt product owner, som havde et klart overblik
over, hvad der skulle nås i projektet, da denne kunne have sat nogle klare mål for projektet og hvert sprint, i stedet for den hidtil fulgte orden, hvor gruppens
medlemmer gennem forløbet jævnbyrdigt havde haft mulighed for at påvirke sprintets forløb. Sidstnævnte følger dog scrum-metodens princip om fleksibilitet, men
projektets begrænsninger taget i bratragnint (jf. forrige sektion) har dette i høj grad forvirret gruppen om, hvordan prioritering af opgaver skulle gribes an.
Scrum master-rollen blev påtaget af et enkelt medlem i starten af projektet. Da hverken denne eller andre medlemmer af gruppen havde nogen tidligere erfaring med
scrum, måtte også denne rolle uddelegeres på hele gruppen for at fjerne hele byrden fra det ene medlem. Denne påtog sig dog stadig hovedansvaret med at holde gruppen
obs på især mødeindkaldelser, men det, at resten af gruppen har måttet sætte sig grundigt ind i scrum, har været en konstruktiv læringsoplevelse, som har bidraget
til et positivt arbejdsmilø.

\paragraph{Sprints}
Gruppen var fra starten af projektet initierede på at følge scrum's sprint-ordning. Allerede før det første sprint begyndte gruppen at tilføje opgaver til product-
backloggen. Disse skulle dække over hele projektets forløb og være så kompakte, at medlemmet, der påtog sig opgaven, vidste præcist, hvornår opgaven var påbegyndt
og afsluttet. Disse tidlige opgaver blev dog fjernet, da de viste sig ikke at blive relevante, da de forholdte sig for overfladisk til deres respektive område.
Hvert efterfølgende sprint indledtes med et sprint planning-møde, hvor gruppen diskuterede, hvad der skulle arbejdes på i løbet af sprintet. På det første sprint
planning-møde begik gruppen de fejl, af mangel på bedre viden: at uddelegere opgaver til medlemmer med det samme; ikke at have et egentligt formuleret mål med
sprintet; at påtage sig en lineær fremgangsmåde til de enkelte issues, således at en lang række opgaver nødvendigvis krævede, at en tidligere var blevet løst.

((((Det var idéen bag sprintet, at der skulle være en afklaring mht. hvilke komponenter, produktet skulle bygges af, og hvordan det skulle designes.
Som nævnt blev opgaverne uddelt fra starten. Dette skete på baggrund af den opfattelse, at det medlem, der stod for at undersøge en bestemt del af systemet
også kom til udvikle denne.))))

Efter samtale med vejleder indstillede gruppen sig på, at følge en mere scrum-rettet tilgang. Dette indebar blandt andet at formulere et mål for et sprint,
at lave en risikoanalyse og lade gruppens medlemmer påtage sig opgaver løbende under et sprint. I starten af andet sprint blev gruppen dog klar over, at der
skulle foretages review på visse arkitekturrelaterede emner mm. Dette måtte prioriteres over den frie struktur, scrum tilbyder, da disse reviews, som tidligere
nævnt, var påkrævet for projektets gennemførelse. Det blev dog af gruppen bestemt, at scrum skulle indkapsle de fornødne aspekter af ASE-modellen, således at
der stadig blev opstillet opgaver, som gruppens medlemmer frit kunne påtage sig, og at der blev sat et mål for sprintet: at blive færdig med systemarkitekturen.
Dette fungerede godt. Gruppens samtlige medlemmer oplevede styrken ved scrum: ved på agile-boardet manuelt at afslutte en opgave fik det enkelte medlem
en bekræftelse på, at dennes arbejde gavnede projektets fremgang, og denne følte sig da også motiveret til at påtage sig en ny opgave. Dette sprint var højdepunktet
for gruppens arbejde med scrum. Tredje sprint fortsatte efter samme princip. Dette forløb sig forholdsvist glidende, men ifm. udførslen af applikationsmodellerne,
og muligvis tidspresset af reviewet, blev visse opgaver for dette sprint ikke fyldestgørende udført. Bl.a. interne stridigheder i gruppen samt forvirring omkring,
hvilken retning projektet skulle gå, førte til, at de næste to sprints kulminerede i en total omstrukturering af projektadministrationen. Under disse to sprints
har der været en tendens til, stik imod scrum's principper, at udvide sprintets forløb, påføre sprint-backloggen nye opgaver under sprintet og generelt at ignorere
opdatering af arbjedsproces jf. logbog. Dette kan forklares ved, at der jf. ASE-modellen af gruppen har været et fokus på at nå visse rettelser af systemarkitektur
og at gøre klar til andet review, så der opstod en følelse af, at arbejdsbyrden blev umådeligt forøget ved at holde sig prinipfast til scrums midler. Dette samt
et stærkt behov for at danne sig en ren retningsplan for projektets fremtidige forløb mod projektets deadline, foranledigede gruppen til at sætte scrum til side
til fordel for en mere lineær arbejdsmodel, hvor der blev sat fokus på, at indskrænke projektet til at få lavet en færdig prototype og skrevet rapport og
dokumentation uantastet, at det skred imod scrum.

\paragraph{Møder}
Der har fra starten af projektforløbet været et til to ugentlige arbejdsmøder, hvor gruppen tilsidesatte tid til at fokusere på projektarbejde i 2-4 timer. Disse
fandt som regel sted hver onsdag og hver anden fredag. Daily scrum-møder blev afholdt hver mandag, onsdag og fredag. I princippet burde disse have blevet holdt
hver arbejdsdag, men grundet skema-mæssige uoverensstemmelser blandt medlemmerne, valgtes af praktiske årsager denne tredagsordning. Disse foregik ved, at gruppen
mødtes et bestemt sted, hvor medlemmerne snakkede i ca. et kvarter om, hvilke projektrelaterede opgaver, de var i gang med. Der var dog den yderligere undtagelse,
at et enkelt medlem var blevet fritaget for at møde om fredagen grundet deri, at denne havde et frit skema den dag og havde bopæl relativt fjernt fra universitetet.
Det var hensigten, at dette medlem skulle deltage vha. Skype eller Slack, men dette blev aldrig taget i brug. Sprint planning-møder blev som regel holdt om mandagen.
Disse efterfulgte sprint retrospective-møder, som afholdtes med vejleder. Gennem forløbet har der været en svejende fastlæggelse af disse møder. I starten var
tidsplanen nogenlunde som beskrevet ovenfor. I midten af projektet blev gruppen til gengæld ofte set sig nødsat på at udskyde sprint planning-møderne med en dag
eller en uge. Samtidigt blev møderne med vejleder aflyst af denne, så retrospectivet måtte afholdes internt i gruppen.